# Обратна връзка 2025-01-11

Това, което имаш е работещо и просто, браво! От гледна точка на функционалност, това, което липсва е използването на
концепцията за потребители, погледни бележките по-долу.

Лесен начин да получиш повече точки е да оправиш документацията и форматирането на кода си, бих започнал с това, особено ако времето е кът.
Дори да не стигнеш до оправянето на функционалността преди представянето на проекта, това, което имаш, е ок. Може би ще е интересно да обсъдим какво би подобрил и как.

## Документация на проекта
- Важно е да изброиш какви пакети ми трябват и как да подкарам проекта ти
- `API Documentation.md` не е много добре форматирано, може би си копирал bullet-и отнякъде. Виж как си го направил в `readme.md`, там изглежда по-добре.
    - Би било много полезно да дадеш примерни request/response pairs, особено за добавяне на филм, например.
# Git и GitHub
- Изглежда си добравил `.gitignore` след като вече си commmit-нал някои нежелани файлове, напр. `.DS_Store`. Не е топ приоритет, но можеш да се разровиш и да погледнеш как да ги изтриеш от цялата си история.

## Качество на кода
- Добре е да премахнеш всички несъответствия с `PEP8` (виж нещата, които са подчертани с бледожълто, ако използваш PyCharm с цветовата тема по подразбиране).
Можеш да го сториш чрез автоматично преформатиране на кода.

## Правилно поведение на програмата
- Може би аз изпускам нещо, но ми се струва, че никъде няма нужда да съм логнат: мога да извърша всяко действие без да съм логнат. Дори никъде не се очаква от мен да дам токъна, който получавам при логване. Тоест това, че има потребители в приложението, все още не води до нищо полезно.
- Струва ми се, че спокойно мога да добавям един и същ филм много пъти.
- В момента `most-liked` ми дава 5 филма, за които `favorite` е сетнато. Ако имаме потребители, които харесват филми от "профила" си, бихме могли да преброим кои филми са харесани от колко потребители. За целта обаче трябва да мога да се логна и да изпълня действието "харесване" като потребител: тоест един филм може да е харесан от един потребител, но от друг - не.

## База данни и SQL
- Не съм сигурен дали полето "user" в схемата за `Movie` е полезно:
  - Не съм сигурен точно каква концепция представлява: това е user-a, който е добавил филма? Но пък полето не е задължително. А и ако очаквам от user-ите ми да са логнати, не би трябвало да има нужда да ги питам за това, когато добавят филм.
  - Тъй като не е необходимо да съм логнат и мога просто да дам user_id за това поле, Пешо може да каже, че Гошо е добавил филма Х.
  - Когато изтрия даден User, трия всички филми с този user.